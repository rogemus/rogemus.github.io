---
author: 'Kacper "Rogemus" Rogowski'
title: "Subskrypcje wszędzie i na wszystko"
date: "2022-05-13"
description: "Lorem Ipsum Dolor Si Amet"
aliases: ["subskrypcje-wszedzie-i-na-wszystko"]
tags: [
    "netflix",
    "subskrypcje",
    "playstation plus",
    "xbox live",
    "game pass"
]
categories: [
  "absurdy",
]
draft: true
feature_img: "thumbnail.jpeg"
feature_img_caption: ""
---
Subskrypcje są nieodłączną częścią naszego codziennego życia. Opłacamy ich często więcej niż chcemy się do tego przyznać, albo co gorsza więcej niż pamiętamy, że opłacamy. 

Ale czym tak na prawdę jest subskrypcja? Gdy zapyta się Słownik PWN to mimo niezwykłej wylewności, bo zaledwie 144 znaków, dostajemy całe niezbędne mięso by zrozumieć to zagadniecie. 


> subskrypcja - pisemne zobowiązanie się do wykupienia książki albo do nabycia akcji, obligacji lub innych papierów wartościowych, połączone często z przedpłatą

Ten opis nie pasuje idealnie do cyfrowych realiów, ale można z niego mimo wszystko wyciągnąć coś pożytecznego. Wiemy, że jako konsument zobowiązujemy się opłacać coś by dostać dostęp do czegoś. Używając przykładu co trafi do wszystkich - opłacam Netflixa by móc oglądać nowy sezon Bridgertonów. W tych czasach subskrypcja wykracza już tylko po za dobra cyfrowe i chyba już każda kategoria z naszego życia może być przez jakaś rozszerzona.

## Subskrypcje na wszystko

Obecnie chyba na wszystko można znaleźć już jakiś portal co zapewnia jakaś subskrypcje na jakąś usługę czy produkt, a jak tak nie jest, to pewnie w trakcie pisania tego artykułu właśnie powstaje. Nie wierzycie? To lecimy z paroma mniej oczywistymi przykładami (nie jest tu ja:

1. Ciuszki i fartuszki - fraza clothing subscription daje nam jako pierwszy wynik “The 22 Best Clothing Subscription Boxes of 2022”
2. Jedzenie - portal cateromarket w samym opisie ma “Porównujemy ponad 400 cateringów dietetycznych w całej Polsce”
3. Co miesięczne dostawy środki by męskie jądra pięknie pachniały - bam! Manscaped 

I takich przykładów jest wuchta. Mam nadzieje, że rozumiecie o co mi chodzi; jest tego dużo i ciągle tego przybywa. 

## Branża filmowa
Ale to co mnie osobiście psychicznie i czasem też fizycznie boli to jest fakt, że firmy zaczęły przesadzać z tym wciskaniem tego modelu płatności do każdej możliwej usługi. Netflix miał być rycerzem w złotych kaloszach, który uwolni nas od jarzma standardowej nudnej, pełnej reklam telewizji, no i bez wątpienia tak było na początku. Wchodziło się na portal i cyfrowe półki  były zapełnione po brzegi filmami oraz serialami do oglądania, można przerwać seans i do niego wrócić, napisy w różnych językach. Po prostu magia! Tak to żyć to ja lubię.

![The Future Is Now, Old Man [template] | The Future Is Now, Old Man | Know  Your Meme](https://i.kym-cdn.com/photos/images/original/001/538/822/341.png)


ALE ta sielanka nie trwała długo, bo duże wytwórnie podpatrzyły jakie góry monetek robi Netflix i też chciały troszkę dla siebie tego hajsiwa. Zaczęło się cudowne wycinanie siekierami i strasznymi umowami, produkcji tylko po to by móc ją potem obejrzeć na nowej ich własnej super, świetnej platformie - innej niż każda inna do tej pory na rybki. No i akurat ma prawa by coś wyświetlić tą jedną rzecz na której ci zależy. No i tak wylądowaliśmy w świecie w którym by obejrzeć wszystkie 3 części jakiegoś filmu trzeba było mieć 3 różne platformy wykupione. No to jest paranoja. Nie po to człowiek przestaje opłacać kablówkę by zacząć opłacać 3/4 albo i więcej usług, tylko by raz w tygodniu legnąć jak styrany ziemniak na kanapie by obejrzeć jeden film albo coś innego.

Robiąc bardzo szybki research (całe 30 sec) na samym filmwebie można filtrować po 30 platformach VOD/streamingowych. No to chyba lekka przesada… Z drugiej strony, każda platforma stara się specjalizować w czymś innym. No, ale jakby człowiek miał to opłacać wszystko to chyba by musiał to w nerkach opłacać co miesiąc.

![](https://paper-attachments.dropbox.com/s_7734F4C7B48F0F0FDF02B560A6E0305F6CD95AFFEB2825167EB8FF9E639DDE80_1651658917767_Screenshot+2022-05-04+at+12.06.50.png)


## Branża aplikacji mobilnych
Żeby nie było że tylko branża filmowa jest tą złą i nie dobrą, chciałbym byście wyjeli telefon z kieszeni (jeśli czytasz to na telefonie to, schowaj go i wyjmij jeszcze raz). Przejdź do ulubionego sklepiku z aplikacjami i popatrz na aplikacje “free”. Często posiadają taki cudowny dopisek ”Zawiera płatności w aplikacji” lub coś podobnego. W 70% przypadkach sprowadzą się to do tego, że by korzystać z aplikacji trzeba się zalogować i podpiąć gdzieś kartę kredytową by cyfrowy wampir mógł z niej wyssać 5$ miesięcznie czy na ile wyceni się dany deweloper (Piszę 70%, a nie więcej bo dużo gier ma mikro płatności co są rakiem samym w sobie. Szkoda jednak na nie cyfrowego tuszu dlatego więcej o nich nie będzie). 

Ja rozumiem, że wytwarzania oprogramowania to nie jest łatwy i tani biznes. Serwery kosztują pokaźne góry korpodolarów miesięcznie, ale czy aby na pewno aplikacja ładnego budzika potrzebuje subskrypcję tylko po to by móc zmieniać dzwonki i kolorki w tle? Co się stało z taką cudowną opcją jak “Kup raz i korzystać do usranej śmierci”? 


## Branża gier
No i nareszcie czas by wspomnieć o branży która jest najbliższa mojemu serduszku. Cudowna branża gier. W której nigdy nie ma żadnych skandali i każdy jest dla siebie miły i życzliwy. Dla pewnej części ludzi to co zamierzam napisać jest po prostu niewyobrażalne i zakrawa o świętokradztwo. Obecnie znajdujemy się w dziewiątej generacji konsol i jak zapewne wiecie by móc robić piu piu ze znajomymi przez internety to trzeba zapłacić subskrypcje. Dostaje się w pakiecie dużo więcej niż tylko możliwość zabawy online, ale nie można się okłamywać, że to ona jest głównym motywatorem zakupu takiej subskrypcji. I jakby się nad tym zastanowić to nie ma nic w tym złego, trzeba utrzymać serwery, rozbudowywać platformę itp. ale jak to jest, że jedna dość znacząca cześć branży robi to bez konieczności wysyłania swoich cieżko zarobionych monetek do jakieś firmy za ocean? Dla nie kumatych mówię to o PC. No i nawet już w tym momencie traktujemy to jako zupełnie coś normalnego.

Naturalnym by było sądzić, że jak wydajemy na grę 280 PLN to dostaniemy kompletne doświadczenie, jednak tak nie jest coraz częściej. Moim zdaniem to jest po prostu ewenement, że my jako konsumenci zgadzamy się na to by, w grze za pokaźne hajsiwo znajdowała się miesięczna subskrypcja. Tu moim ulubionym przykładem jest Just Dance. Gra w sklepie kosztuje około 280 cebulionów i zawiera 40 piosenek, ALE jak chcemy dostęp do większej biblioteki to trzeba nakarmić cyfrowego wampira. I to nawet nie tak mało bo aż 104 zł rocznie, albo absurdalne 15 zł na miesiąc. Eh… ręce opadają. Nie dość, że człowiek musi kupić pełną grę to jeszcze to. I to wszystko by w trakcie zakrapianej imprezy pokręcić pupką w rytm ulubionych piosenek. Just Dance nie jest niestety odosobnionym przypadkiem tutaj. Coraz cześciej gry, głównie sieciowe dodają Battle Pass czy inną dodatkową formę monetyzacji i pozyskiwania pięniędzy od graczy, którzy już zakupili produkcje. Na szczęście (odpukać), jest to zawartość dodatkowa i nie trzeba jej kupować by cieszyć się w pełni z produkcji, ale pewnie wystarczy poczekać trochę i to się zmieni na gorszę.

![](https://paper-attachments.dropbox.com/s_7734F4C7B48F0F0FDF02B560A6E0305F6CD95AFFEB2825167EB8FF9E639DDE80_1651819175089_Screenshot+2022-05-06+at+08.39.22.png)


Przez chwile skupmy się na tym co dostajemy dodatek do rozrywki online, przy zakupie Playstation Plus czy Xbox Live Gold, mianowicie gry. Obie usługi oferują co miesiąc pare tytułów za friko. Oczywiście można w nie grać tylko gdy mamy aktywny abonament. Ale co za darmo to za darmo. Ale niech każdy użytkownik konsoli spojrzy sobie głęboko w serduszko i odpowie na jedno zarąbiście ważne pytanie - ile tak na prawdę ograliście tych tytułów co było za darmo? W moim wypadku pewnie to liczba nie większa niż 10. A opłacam abonament od paru lat. A to głównie dlatego, że jak jest jakaś gra co łaskocze mnie w odpowiednich miejscach to po prostu idę do sklepu i kupuje. Albo raczej szukam używki bo taniej. Cebula mocno. Ale skoro płaci się gruby szmal miesięcznice to miło, że dostaje się coś w pakiecie. To z kategorii nie chce tego, ale jak za darmo to wezmę dla siebie i kolegi. Ale ile tak naprawdę w tym wszystkim jest wartości dla konsumenta, a ile chęci zamaskowania dodatkowej formy zarabiania na konsumencie, który zakupił już konsole?

![](https://paper-attachments.dropbox.com/s_7734F4C7B48F0F0FDF02B560A6E0305F6CD95AFFEB2825167EB8FF9E639DDE80_1651819229726_Screenshot+2022-05-06+at+08.40.17.png)


Stosunkowo nowym graczem na rynku jest rewolucyjna (bez ironii) usługa Xbox Game Pass w której za zaledwie 40 PLN miesięcznice zyskuje się dostęp do ponad 400 gier. Z czego duża większość to produkcje tak zwane AAA. I jako wisienka na torcie dobroci wszystkie gry studiów nad którymi wielkie M ma władzę wychodzą tam w dniu premiery. No jest to coś nie spotykanego do tej pory. Jak to tak za 40 zyka mieć najnowszą grę? Stety, albo niestety jest to dostępne tylko na PC i Xbox no ale nie można mieć wszystkiego w życiu. O ekskluzywności można napisać kolejny artykuł. No ale pojawia się znowu pytanie ile jesteśmy wstanie przejść takowych gier w ciągu 1 miesiąca? Czy taka subskrypcja opłaca się bardziej dla większości ludzi, który w tygodniu maja zaledwie 4/5 godzin by coś zagrać? Nie lepiej kupić 1 grę i mieć ją do momentu aż z nieba zacznie spadać ogień piekielny? Co ja tam wiem. 

![](https://paper-attachments.dropbox.com/s_7734F4C7B48F0F0FDF02B560A6E0305F6CD95AFFEB2825167EB8FF9E639DDE80_1651819286213_Screenshot+2022-05-06+at+08.41.05.png)

## Ale czemu każdy chce mieć subskrypcje?

By nie być gołosłownym to pewnie niektórzy z was pamietają, że program co dziś uznawany za standard branży i niezbędny młotek w skrzynce każdego domorosłego cyfrowego artysty - Photoshop, był cieżko osiągalny. Powód był prosty - cena. Sam pamietam jak za Photoshopa CS3 trzeba było w skarpecie znaleźć pare tysięcy złotych. No i w roku w którym została wydana pierwsza część książki 50 twarzy Greya, czyli 2012, Adobe zrobiło coś czego nie spodziewał się nikt. Zmienili model dystrybucji na subskrypcje. Program stał się ogólnodostępny i każdy mogł pozwolić sobie na korzystanie z niego. I to dla tego w zaledwie pierwsze 3 miesiące od wprowadzenie Creative Cloud, Adobe zarobiło ponad 500 milionów dolarów więcej monetek. Dla osób co miały 2 z maty - to bardzo dużo pieniędzy, można za to kupić conajmniej 10 batonów. 

Więc odpowiadając na pytanie zadanie w podtytule tego paragrafu - dla pieniędzy. Każdemu z nas łatwiej jest zapłacić co miesiąc 15 PLN za korzystanie czy dostęp do usługi niż np. raz 1500 zł. Tylko w przypadku tego modelu często zapominamy o tym, że mamy jakaś subskrypcje i urocza firma zarabia dużo więcej niż planowaliśmy. I często firmy mam wrażenie, że liczą na to. Przyciągają nas darmowym pierwszym miesiącem, czy bardzo dobrą promocją a potem bam! Cyfrowa pałka subskrypcji uderza w nasz nic niespodziewający się portfel. A co gorsza będzie to robić, aż źródełko monetek nie wyschnie. A czemu? Bo mogą.

## Koniec

Nie ważne co, powiem ja, czy osoby dużo mądrzejsze niż ja. Subskrypcje są cudowne i straszne jednocześnie. Cudowny - bo dają nam w miarę łatwy i stosunkowo tani dostęp do usług czy produktów do której przeciętny zjadacz chleba nie mógłby sobie pozwolić. Straszne - bo jest ich tak cholernie dużo. Każda firma chcę mieć subskrypcje. Nie ważne czy to gra czy budzik czy sprej do jąder. Chyba trzeba się z tym pogodzić, że ten model płatności z nami zostanie i pewnie jeszcze stanie się bardziej irytujący z czasem. Albo może wręcz przeciwnie - przestaniemy zwracać na to uwagę. 

Na zakończenie mam dla was zadanie, przejrzyjcie sobie wszystkie platformy/usługi co miesiąc podkradają wam monetki ze skarpetki i zastanówcie się czy na pewno potrzebujecie to opłacać. Czy jest sens płacić 50 PLN tylko za to, że raz w miesiącu obejrzycie jeden film? Dajcie znać do jakiej liczby udało się zejść. Mój aktualny wynik to 4 - Spotify, Netflix, PS Plus i okazyjnie Just Dance Unlimited (jak narzeczona potrzebuje).